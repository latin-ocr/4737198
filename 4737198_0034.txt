28

modi hominum rudibus quibusdam cantilenis con-
celebrari, v. *MuelL Dor-r. Π. p. 346. Id quum
Grammaticorum captum excederet, qui de choris
virginum exaudivissent‚ maximeque de nobilissimis
illis Caryatidibus, Dianam ‘choris et cantibus ve-
neratis, in promptu erat, fingere. caussam, qua
impeditae fuissent virgines, quominus munus suum
exsequerentur. Ejusmodi autem temporis articu-
lum quum circumspicerent, quo tota fere Graecia
mota bellicis turbis esset, nullus occurrebat com-
modior, quam quum Xerxes barbarorum copiis
universam Graeciam infestasset. Nam hoc tempus
ponunt ansam dedisse cantiunculis illis hominum
agrestium.

Quibus diligenter excussis, ita judicandum esse
reperio. ‘ Dorienses illi Messenii in patria ita, ut
Lacedaemonii, Dianam illam agrestem diebus so-
lennibus vel choris virginum celebrabant vel can-
tilenis rusticorum: eandem consuetudinem propa-
gabant coloni in Siciliam. Ubi pastores indigenas
Siculos, quorum hominum mentes ad talia inclina-
bant, maxime hunc morem secutos apparet ex eo,
quod Grammatici ἐπιχωρίους vel nautas et pastores
ab Oreste convocatos primos hanc consuetudinem
praeivisse referunt. Quum autem Orestem imagi-
nem illius Deae in eas sedes attulisse sibi persua-
sissent, non poteraut non origines carminis pasto-
ritii et ipsas ad eundem Orestem referre. Haec
necessaria consecutione profluere videbantur ex his
fabellis ignorantia Grammaticorum depravatis. Ex
quibus si certe nonnihil veri extricavimus, suffi-
ciat in praesens. -

